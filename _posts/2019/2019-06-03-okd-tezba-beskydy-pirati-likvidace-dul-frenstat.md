---
layout: post
category: CLANKY
title: 'Bude se těžit uhlí v Beskydech? Piráti mají jasno: „Beskydy nedáme, vláda by měla zahájit likvidaci dolu Frenštát”'
date: 2019-06-03T08:00:00.000Z
author: Zuzana Klusová
authorId: zuzana.klusova
image: posts/okd-beskydy.jpg
tags:
  - Kauza 
  - OKD
  - Důl-Frenštát
  - Ekologie
  - Ivan-Bartoš
  - Lukáš-Černohorský
  - Jan-Nezhyba
---

Trojanovice, 3. června 2019 – **Rozvoj těžebního průmyslu na úkor přírody i obydlených území považují Piráti za neospravedlnitelný od svého vzniku. Už více než 5 let proto pomáhají občanům podhůří Beskyd v boji s těžařským kolosem. Pirátská posádka v čele s Ivanem Bartošem tak nemohla chybět první červnovou neděli na 12. ročníku symbolického Uzamčení země Valašské, kde se i letos ve Zvoničce na Horečkách rozezněl symbolický umíráček zájmům těžařů poddolovat chráněnou krajinou oblast v srdci průmyslového kraje. Místní takto oslavují každý další rok, kdy se podařilo Beskydy uchránit od plánované těžby v dole Frenštát.**

<hr />

> „Cíle jsme ale stále nedosáhli. Kdy konečně z panoramatu Beskyd zmizí těžní věže a dojde k zakonzervování dolu, totiž stále není jasné. Stejně jako není jasné ani to, kdy vláda předloží tolik let odkládanou novelu horního zákona,”

dodává Lukáš Černohorský, pirátský poslanec a předseda vyšetřovací komise k OKD.

Ivan Bartoš ve svém projevu vyzdvihnul nezastupitelnou roli aktivních občanů a starostů v celé kauze:

> „Na tomto příkladu vidíme, že občanská společnost má nástroje, jak se bránit, i když stojí proti takovému kolosu jako je OKD. Důležité je to předem nevzdávat. Spolek Naše Beskydy to dokazuje.”

{% asset 'articles/2019-06-03/uzamceni-zeme-valasske.jpg' alt='Uzamčení země Valašské' %}

<p style="text-align: center">
<i>Ivan Bartoš (uprostřed), Lukáš Černohorský (zcela vlevo) a Jan Nezhyba (zcela vpravo) při Uzamčení země Valašské.</i>
</p>

Na odpoledním debatním semináři v nedaleké restauraci se živě diskutovaly také konkrétní problémy, které občanům způsobuje vymezený dobývací prostor.

> „Problém je s údržbou cest a pozemků ve správě OKD. Dále místní musejí stále přizpůsobovat konstrukci domů teoretické možnosti, že se pod jejich domy bude těžit. To znamená zpevnit základy, domy vyztužit, k tomu podle nás dnes není žádný důvod. Pod Beskydy se těžit nebude,”

dodává dlouholetý bojovník proti uhelné lobby a pirátský garant pro životní prostředí Jan Nezhyba. 

{% asset 'articles/2019-06-03/uzamceni-zeme-valasske-seminar.jpg' alt='Diskuze v odpoledním semináři' %}

<p style="text-align: center">
<i>Lukáš Černohorský (z prava) a Ivan Bartoš při diskuzi v odpoledním semináři.</i>
</p>

A výsledek? Už v červnu by se měl ve spolupráci s Lukášem Černohorským ve Sněmovně uspořádat kulatý stůl, ke kterému společně zasednou zástupci místních samospráv, ministerští úředníci i představitelé společností OKD a Prisko. Piráti si od něj slibují, že se konečně podaří nastartovat dialog mezi beskydskými obcemi a státem jako majitelem dolu a podaří se dohodnout na konkrétních krocích, které povedou k zahájení likvidace dolu Frenštát.

V rámci letošní oslavy bylo také předáno významné ocenění _„Beskydská osobnost”_. Letos bylo uděleno městu Rožnov pod Radhoštěm za dlouholetou spolupráci a významnou podporu při společné ochraně Beskyd před těžaři. Ocenění v podobě dekretu a ručně kované valašky si z rukou předsedy spolku Naše Beskydy Stanislava Uruby převzal starosta Rožnova pod Radhoštěm Radim Holiš.

- - -
